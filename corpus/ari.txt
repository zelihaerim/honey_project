Arı
Arı, zar kanatlılar takımına ait Apoidea familyasını oluşturan tüm böcek türlerine verilen isimdir.

Zar kanatlıların özelliği; içinde enine ve boyuna damarcıklar bulunan ve iki çift saydam zar şeklinde kanatlarının olmasıdır. Arıların vücudu baş, göğüs ve karın olmak üzere üç kısımdan meydana gelir. Vücutları yumuşak yapıdaki yoğun bir kıl örtüsüyle kaplıdır.Kılların rengi türe göre değişkendir

Bir bal arısı kolonisi yıllık 15–75 kg polen tüketir. Gündelik yaşamlarını sürdürmek adına 1 kg bal üretmek için 8 kg bal tüketirler. Günde 200 gram suya ihtiyaç duyabilirler.

Evrim ve taksonomi
Bal arıları, aslında prederatör (böcek yiyen) bir familyanın alt üyesidirler ve artık böcek yemeyi bırakmışlardır. Aynı familya içerisinde diğer arılardan yaban arısı, eşek arısı, marangoz arı (Xylocopa, Carpenter bee), bombus gibi türler de bulunur.

Bal arısı ana arı, erkek arılar ve işçi arılardan oluşur. Yavruları ana arı yapar. Döllenmiş yumurtalardan işçi ve Ana arılar, döllenmemiş yumurtalardan erkek arılar meydana gelir. Ana arı ile işçi arı arasındaki farkı larva döneminde yapılan beslenme oluşturur.

Birlikte evrim
Hayvanlarla tozlanan ilk çiçekler ince, kınkanatlılar gibi böcekler tarafından tozlanan fincan şeklindeki çiçeklerdi, bu nedenle böcek tozlaşma sendromu, arıların ilk ortaya çıkmasından önce iyi yerleşmişti. Yenilik, arıların özellikle tozlaşmayı artıran davranışsal ve fiziksel değişikliklerle tozlaşma ajanları olarak uzmanlaşmaları ve en verimli tozlaşma yapan böcekler olmalarıdır. Bir birlikte evrim sürecinde, çiçekler nektar gibi çiçek ödülleri ve daha uzun tüpleri ve arılar nektarı çıkarmak için daha uzun diller geliştirdiler. Arılar ayrıca polen toplamak ve taşımak için scopal tüyleri ve polen sepetleri olarak bilinen yapılar geliştirdiler. Yer ve tür, arı grupları arasında farklıdır. Çoğu türün arka ayaklarında veya karınlarının alt tarafında skopal tüyler bulunur. Apidae familyasındaki bazı türlerin arka ayaklarında polen sepetleri bulunurken, çok azı bunlardan yoksundur ve bunun yerine ekinlerinde polen toplar. Bu yapıların görünümü, anjiyospermlerin adaptif radyasyon'unu ve ardından arıların kendilerini harekete geçirdi. Arılar birlikte evrimleşti sadece çiçeklerle değil, bazı türlerin akarlarla birlikte evrimleştiğine inanılıyor. Bazıları akarlar için barınak sağlıyor gibi görünen acarinaria adı verilen tüy tutamları sağlar; Buna karşılık, akarların polenlere saldıran mantarları yediklerine inanılır, dolayısıyla bu durumda ilişki karşılıklı olabilir.

Bal arısında morfolojik yapı
Bal küçük görsel ve davranış farkları ile birbirinden ayrılabilen alt türlere (ırk) ayrılır. Arı ailesinde kraliçe, erkek ve işçi arılar farklı gelişimsel ve anatomik özelliklere sahiptirler.

Baş; Başta gözler, duyargalar ve beslenme organları bulunur. Baş vücudun ikinci kısmı olan göğse ince oynak bir boyunla bağlıdır. Göğüs ve karın segment denilen halkalardan oluşmaktadır.

Arının petek şeklinde bir çift bileşik ve üç adet basit gözü vardır. Basit gözlerin her biri binlerce küçük üniteden oluşmaktadır. Bileşik göz ana arıda 3.000, işçi arıda 4.000 ve erkek arıda 8.000'den fazla basit gözün birleşmesinden meydana gelmiştir.

Başta bir çift duyarga bulunmaktadır. Bunlar koku, tat ve dokunma hissetme duyularını sağlarlar. Duyargalar içerisinde bulunan sinir uçları sayesinde duyularına ek olarak rüzgâr hızını ve hava sıcaklığını da algılayabilmektedirler. Arıların duyargaları o kadar hassastır ki 2 km mesafeden balın kokusunu alırlar.

Arıların ağız yapısı; üst dudak, üst çene, alt çene ve alt dudak olmak üzere dört kısımdan meydana gelir. Dil 6–7 mm arasındadır ve arı ırkına göre değişir.

Baş içyapı itibarıyla de önemli salgıların yapıldığı kısımdır. İşçi arıların yutak üstü salgı bezleri genç yaşta arı sütü, daha ileriki yaşlarda baldaki sakarozu parçalayan enzimler salgılarlar. Çenede bulunan bezler ana arıda ana arı feremonunu, işçi arılarda ise alarm feremonunu salgılamaktadır.

Göğüs arının hareket merkezidir. Dört adet segmentten meydana gelmiştir, bunların üzerinde üç çift bacak ve iki çift kanat bulunmaktadır. Arının orta bacakları üzerinde polen fırçası denilen sert tüyler bulunur. Bunlar çiçeklerde bulunan polenin göğüsten ve ön bacaklardan arka bacaklara aktarılmasını ve arka bacaklarda bulunan polen sepetine toplanmasını sağlar. Bu polen sepetçikleri polenin kovana taşınması görevini görmektedir. Kanatlar kitinleşmiş damarlarla desteklenmiş çok ince zar şeklindedir. İki çifttir. Uçuşta arka kanatlardaki kanca sayesinde ikisi birlikte çalışır, uçuşu ve uçuşu yönlendirmeyi de sağlarlar. Arının uçuş sırasındaki hızı saatte 50 km.'ye yaklaşır.

Karın (Abdomen), ergin arıda 9 segmentten oluşur ve mide, bağırsak ve üreme organları gibi iç organlarla balmumu bezleri ve iğne bulunur. Segmentlerde bulunan sağlı-sollu bir çift mum salgı bezi (balmumu aynası) işçi arıların balmumu yapma döneminde kalınlaşarak mum salgılama yeteneğini kazanmaktadırlar. Sıvı olarak aynalar üzerine salgılanan mumlar, mum ceplerinde katılaşarak küçük pulcuklar halini alır. Arılar zincirleme birbirine tutunarak özel hareketlerle balmumu sızdırmaktadırlar. Ayaklar yardımıyla ağza götürülen balmumu pulcukları orada yumuşatılarak yoğrulmakta ve böylece petek gözlerinin yapımında kullanılmaktadır. Mum örme dönemini tamamlayan işçi arılarda mum salgı bezleri tahrip olur ve birer sıra hücre tabakasına dönüşür.

İşçi arıların 7. abdominal segmentinin (karın halkası) iç yüzeyinde ve sırt plakasının ön kenarına yakın kısmında büyük hücrelerden oluşan koku bezi (nasanof bezi) bulunmaktadır.

Ekoloji ve habitat
Arıların ekolojik katkıları çiçeklerin döllenmesi, erkek ve dişi çiçek organlarında gerçekleştirdikleri polen taşıma konusundaki katkıları üzerinden gerçekleşmektedir. Öyle ki arıların dölleme işlemine ihtiyaç duymayan bitki sayısı son derece sınırlıdır. Bir araştırmaya göre dünyada gıda maddelerinin %90'ı 82 çeşit bitkiden elde edilir ve bunların %77'si arılar tarafından döllenmeye muhtaçtır.

Arıların yayılma (yaklaşık 5 km) ve çok geniş alanlardan toplayıcı (polen-çiçek özü, meyve suyu) özellikleri aynı zamanda kendilerinin birtakım zararlı maddeleri de toplayabilecekleri konusunu gündeme getirir. Örneğin ilaç, sanayi, baca artıkları ve karayolu çevrelerinde egzoz dumanları ve çöplüklerce kirletilmiş çevre, arı ürünlerini insanlar ve arıların kendileri için son derece sağlıksız hale getirebilir. Yapılan araştırmalar bu toksinlerin en fazla balmumunda biriktiğini göstermiştir.

Bazı bitkilerin polenlerinin arılar için zararlı olduğu, arıların normalde bu polenlerden uzak durdukları, ancak aç kalmalarını gerektirecek kıtlık durumlarında bu bitkilere yönelebildikleri bilinmektedir. Bal arılarının insan eliyle gerçekleştirilen yaşama ortamlarındaki havalanma yetersizlikleri, nem ve vitamin, mineral, protein ihtiyaçlarını karşılamayan beslenmeleri de arı biyolojisine zarar vererek sağlıklarını bozabilir. Arıların sağlığını etkileyen bir başka etken ise iç ve dış parazitler ile bunlara karşı yapılan ilaçlamalardır.

Kovan; Arıların yaşam ortamları bitki örtüsü yanında yeterli ve sürekli suya ulaşabilme, yağmur, rüzgâr, aşırı sıcak ve soğuklar gibi etkenler açısından da temiz ve biyolojik ihtiyaçlarına uygun olmalıdır. Kovanlar yer seviyesinden en az 30–40 cm yükseklikte yerleştirilmelidir. Nemli ve havasız kovanlar farklı mantar, virüs ve bakteriyel hastalıkların gelişmesine yol açar.

Arı hastalıkları
Bal arıları insanlar üzerinde de ekonomik veya sağlık etkileri olabilecek birtakım hastalık ve zararlılara maruz kalabilirler. Arı hastalıkları bakteriyel, mantar, parazit ve virüs etkenli veya beslenme yetersizlikleri veya yanlış besleme nedeniyle ortaya çıkabilir ve yalnızca yavruları veya yalnızca yetişkinleri ilgilendiren veya her ikisini de etkileyen hastalıklar olabilir. Ayrıca karınca ve diğer yağmacıların arı kovanlarına hücum etmesi söz konusu olabilir. Bal arısı hastalıkları ve tedavi şekillerinin bir listesi; (https://en.wikipedia.org/wiki/List_of_diseases_of_the_honey_bee 17 Nisan 2015 tarihinde Wayback Machine sitesinde arşivlendi.)

Çevre; Arı hastalıklarında arının yaşam kalitesini etkileyen ve bozan her şey hastalık ve zarar nedeni olabilir. Bunlar çevresel faktörler, beslenme ve nem, kovanın havalanma durumu, sıcak-soğuk, kirleticiler, kimyasallar, tarım ilaçları (pestisitler) şeklinde sayılabilir. Arıların temiz çevre ve su kaynaklarından mahrum olması, kirli, kanalizasyon vb. yerlerden su içmek zorunda kalmaları ile kovanlarına ayaklarında pis, kirli çamur ve bakteri taşımaları arı kovanlarında septisemi, yavru çürüklüğü (Avrupa, adi yavru çürüklüğü) hastalıklarının gelişmesi ile sonuçlanır. Kovan tabanı ve iç bölgelerinde nem bulunması mantar hastalıkları ve kireç hastalıklarına yol açabilir.

Arı beslenmesi; Arıların kendileri için uygun yeterli ve kaliteli (vitamin, mineral, protein açısından dengeli) beslenmeden mahrum kalmaları, bozuk şurupların verilmesi arı ishallerine yol açar. Arı ishalinin diğer bir nedeni arıların uzun süre kapalı kalmalarıdır.

Varroa; Arıcılık faaliyetlerini en fazla etkileyen zararlılardan birisi de Varroa parazitidir. Parazit arıları zayıflatır ve sakat arı doğumlarına yol açar. Ayrıca arı kolonisinde diğer hastalıklar için uygun zemin oluşturur. Bununla ilgili olarak değişik mücadele metodları geliştirilmiştir. En son geliştirilen metotlardan birisi de parazitin enfekte ettiği larvaları uzaklaştırarak, mite popülasyonunu kritik bir seviyenin altında tutan arı ırklarının kullanımına yönelinmesidir. (https://en.wikipedia.org/wiki/Varroa_sensitive_hygiene 1 Kasım 2015 tarihinde Wayback Machine sitesinde arşivlendi.) Arıcı varroa ilaçlamasını yaparak, her kovanda düşen varoa miktarını sayar. Sonra en düşük varoa miktarına sahip kovandan ana arı üreterek seleksiyonunu kendisi gerçekleştirebilir.

Varroa mücadelesinde kolay bulunan, zararsız ve elde edilen bal miktarını da etkilemeyen organik malzemelerin kullanım ve etki dereceleri arasında yapılan karşılaştırmalı çalışmalarda kurutulmuş portakal kabuğu ve ökaliptus yaprak ve kabuklarının dumanı ile üç gün arayla uygulanan tütsüleme (Arılar kovana döndükten 100 gr porkakal kabuğu yakılarak kovan içerisine 5 kez dumanı sıkılarak sonrasında kovan 15 dk kapalı tutulur) şeklinde 9 uygulamanın diğer tedaviler kadar etkili olduğu görülmektedir. Oksalik asit, laktik asit yanında, bulunması ve uygulanması kolay olan okaliptüs kabuğu ve yaprağı ile portakal kabuğunun kullanılabilirliği koloni popülasyon gelişimi yanında bal verimi ve kalitesine olumsuz etki yapmaması nedeniyle de tercih edilebilir bulunmaktadırlar.

Nosema; Son zamanlarda mantar olarak sınıflandırılan tek hücreli bir mikrosporiumdur (Protozoon). Arılara hastalıklı kovanlarda üretilmiş bal, polen, petek gibi ürünler ve arıcılık malzemeleri ile bulaşabilir. Hastalık nemli kovan ve mevsimlerde daha etkili olur. Korunmada kovanların yapısı, yerleşimi (yerden yüksek, nem almayan), bulaşık olmayan besinlerle beslenmesi önemlidir. Antibiyotik kullanımı etkisizdir.

Arılar ve insanlar
Ana madde: Arıcılık
Arı sokması; İşçi arılar ve ana arıda abdomenin (karın) sonunda iğne bulunmaktadır. İğne, iğne odacığından çıkan ince, sivri uçlu bir savunma organıdır. Bu iğne bir zehir kesesine bağlıdır. İşçi arıların iğnesi geriye çentiklidir; bu yüzden işçi arılar birisini sokmak üzere iğnesini batırdığında geri çekemez. Çentikler testere ağzını andıran çıkıntılar olup bu çıkıntıların sivri uçları iğnenin batış yönünün tersine yöneliktir. Bu nedenledir ki arılar kendi hayatını tehlikede görmediği sürece insanı sokmaz. Arıların sokması savunmalarının en son safhasıdır; önce sesle uyarırlar, daha sonra toplu halde gürültü yaparlar, hâlâ tehlike hissederlerse hızla tehlike gelen yere doğru uçup çarparak korkutmaya çalışırlar; olmadı en son sokarlar. (Arının iğnesi böceklere karşı savunma olduğundan sert kabuktan çıkabilir, insan ve hayvan etinden çıkmaz. İğnesi bağırsaklara bağlı olduğundan iç organları parçalanır ve ölür.)

Arı sokması alerjik yapılı kişilerde ve solunum yollarına yakın sokmalarda öldürücü olabilir. Maruz kalan kişilere acilen antihistaminikler ve solunum desteği verilmesi gerekebilir.

Arı ürünleri; Arılardan insanlar bal, polen, arı sütü, arı zehiri ve propolis elde ederler.

Bal sağlıklı ve lezzetli bir ürün olarak tanınmakla birlikte şeker hastalarının ve 1 yaş altındaki bebeklerin uzak durmaları gereken bir üründür. Polen ise alerjik kişilerin dikkatle tüketebileceği bir üründür. Arı sütü, arı zehiri ve propolis tıbbi araştırmalarda kullanılan ürünlerdir. Deli bal karadeniz bölgesinde arıların yaptığı bir bal türüdür ve insanlar tarafından dikkatli ve çok az miktarlarda tüketilebilecek bir üründür.



İnsanoğlu her ne kadar doğa bilimlerinde büyük bir yol katetmiş olsa da, arılar hakkında bilinmeyenler toplum nezdinde hala oldukça fazla. İnsanlığın -gerçek anlamda- yeryüzündeki kaderini tayin eden bu canlıların yaşam döngüsü, aslında günümüzde epey aydınlığa kavuşmuş durumda. Peki, tüm bunlar hakkında bilgi edinerek kendiniz ve haliyle de doğa için büyük bir farkındalık kazanmaya var mısınız? O halde hazırladığımız bu rehberi mutlaka incelemelisiniz! Arılar ve arıcılık hakkında bilinmeyenler, pek çok şaşırtıcı detayıyla sizin de hafızanıza kazınacak!

1. ARILAR İNSANOĞLU İÇİN NEDEN ÖNEMLİ?

Arılar, yeryüzünün en eski sakinlerinden biri olarak binlerce yıldır dünyadaki yaşamın sürdürülmesini sağlıyor. Bu şekilde söyleyince de çok iddialı oldu değil mi? Fakat tam olarak öyle! Doğanın en sadık dostu olarak bilinen bu minik canlılar, bitkilerdeki tozlaşma faaliyetlerinde rol alarak ekosistemin korunmasına ilk elden yardımcı oluyor. Bu nedenle de arıların korunması ve ıslah edilmesi, dünyadaki kaynakların korunması için en önemli şartlar arasında yer alıyor.
2. ARICILIK NEDEN ÖNEMLİ?

Az önce yukarıda, arıların ıslah edilmesinin önemine değindiğimizi gayet tabii hatırlarsınız. Bunun nedeni de aslında, işte bu konu başlığına yerinde bir girizgâh yapmaktı. Arıların ıslah edilmesi ve buna dayalı olarak uygun şartlar altında yaşatılması, doğal alanların korunmasına ek olarak tarım faaliyetlerinde de insanlığa benzersiz yararlar sağlıyor. Arıcılık da bu nedenle dünyadaki gıda ihtiyacının karşılanması konusunda en az tarım kadar büyük bir önem taşıyor.
3. ARILAR VE ARICILIK HAKKINDA 20 İLGİNÇ BİLGİ
3.1. ARILARIN DÜNYADAKİ VAR OLUŞLARI
Arıların yeryüzünde yaklaşık 100 milyon, insanoğlunun ise 300 bin yıldır var olduğu tahmin edilmektedir.

3.2. ARI BAŞINA BAL ÜRETİM MİKTARI
Bir bal arısı, yaşamı boyunca ancak bir çay kaşığının 12’de 1’i kadar bal üretebilir. Bu miktar balın ne kadar kıymetli bir madde olduğunun ve zerresinin dahi ziyan edilmemesi gerektiğinin göstergesidir. Bununla birlikte bal arılarının 1 kilogram bal yapabilmesi için yaklaşık 4-5 milyon çiçeği ziyaret etmeleri gerekir.

3.3. ARILARIN İNSAN BESLENMESİNDEKİ YERİ
Dünyada, ürettiği besinler insanoğlu tarafından gıda olarak tüketilen tek böcek bal arısıdır.

3.4. ARILARIN BİTKİ YAŞAMINDAKİ ROLLERİ
Bal arıları, sağladıkları tozlaşma sayesinde dünyada gıda olarak tüketilen ürünlerin en az 3’te 1’inden sorumludur. Bu, “Şayet arılar yeryüzünden yok olsaydı, insanoğlu sadece 4 yıl yaşardı.” sözünün doğruluğunu ispatlar niteliktedir.

3.5. ARILARIN ÇİÇEKLERLE OLAN İŞ BİRLİKLERİ

Çiçekle arı arasında, milyonlarca yıldır süregelen karşılıklı yarara dayalı bir ilişki vardır. Çiçeklerin çoğu arılar sayesinde tozlaşır, döllenir, tohum oluşturur ve neslini sürdürür. Arılar ise çiçekler tarafından üretilen nektar ve polenle beslenerek yaşamlarını devam ettirir. Arıların var oluş nedenleri, çiçeklerin tozlaşma ihtiyaçlarının giderilmesidir. Çiçekler rengârenk görünümleri, güzel kokuları ve nektar salgılamaları ile arıları cezbeder. Bu ilişki pek çok bitki için varlığını sürdürebilme stratejisidir.

3.6. ARILARI TOZLAŞMADA BAŞARILI KILAN FAKTÖRLER
Bal arısını mükemmel bir tozlayıcı (polinatör) yapan faktörler tüylü vücut yapısı, polen ve balla beslenme biçimi, ayrıca bir kolonisinin 10 binlerce üyeden meydana gelmesidir.

3.7. ARI KOLONİLERİNİN TARIM SEKTÖRÜNDEKİ DEĞERİ
ABD’de arıcıların en büyük gelir kaynağı, kolonilerini tarım amaçlı kiraya vermektir. Ülkede 1,5 milyon koloni (kovan), başta badem olmak üzere değişik bitkilerin tozlaşmasında kullanılmaktadır. Koloni başına 100-150 dolar ödenerek 3-4 haftalık kiralamalar yapılmaktadır.

3.8. ARI KOLONİSİ ÜYELERİNİN ORTALAMA NÜFUSU
Mevsime bağlı olarak değişmekle birlikte, bir bal arısı kolonisi; 1 adet ana arı (kraliçe), 0 ila bin adet erkek arı ve 10 bin ila 60 bin arasında değişen işçi arıdan oluşmaktadır.

3.9. İŞÇİ ARININ YAŞAMI
İşçi arı kışın 4-5 ay kadar yaşayabilirken, ilkbahar ile sonbahar arasındaki aktif dönemde toplam 6 hafta yaşar. Bu dönemde ise koloni için 3 hafta kovan içi, 3 hafta da kovan dışı olmak üzere çeşitli hizmetler sağlar. Kovan içi hizmet olarak temizlik, arı sütü salgılama yoluyla yavru ve ana arı için besleme ile bakım, mum salgılayarak petek örme ve bekçilik yapar. Kovan dışı hizmet olarak ise nektar (bal özü), polen, propolis ve su toplama görevlerini üstlenir.

3.10. ARILARIN NEKTAR VE POLEN TOPLAMA SÜRECİ
Çiçeklerin verimine bağlı olarak, bal arısı nektar ve polen toplamak için tek seferde 50 ila 100 arasında çiçeği ziyaret eder.

3.11. ARILARIN UÇMA KAPASİTESİ
Hava şartlarına göre değişmekle birlikte, bal arısı saatte 24 kilometre hızla 9 kilometre kadar uzaklığa uçabilir. Böylece çok geniş bir alanda tozlaşma sağlayabilir.

3.12. ARI ANATOMİSİ
İşçi arıda 2 çift kanat, 3 çift bacak; ayrıca binlerce gözcükden oluşan 2 adet birleşik ve 3 adet de nokta olmak üzere toplam 5 adet göz bulunmaktadır. Bunun yanı sıra işçi arının; kovana nektar ve su taşımak için 1 adet önde, 1 adet de sindirim için olmak üzere toplam 2 adet midesi vardır.

3.13. ARI BEYNİNİN YAPISI
Bal arısının beyni oval yapıda olup sadece bir susam tohumu büyüklüğündedir.

3.14. ARILARIN DUYUSAL KABİLİYETLERİ
Bal arısı, antenlerinde bulunan 170 adet koku alıcısı sayesinde balın kokusunu 2 kilometre uzaklıktan hissedebilir. Ayrıca arılar; hava sıcaklığını, rüzgârın hızını ve gürültü düzeyini de yine antenlerinde bulunan alıcılar sayesinde algılar.

3.15. ARI SOKMASININ NEDENLERİ VE SONUÇLARI
Ölüm pahasına da olsa kendini ve yuvasını korumak amacıyla herhangi bir canlıyı sokan işçi arı, iğnesini ve zehir kesesini kaybettiği için ölür. İğne, tırnakla kazınarak deriden hemen çıkarılmazsa vücuda zehir pompalamaya devam eder. İğne hızlıca çıkarıldıktan sonra sokulan yere soğuk su veya buz uygulanması ve antihistaminik alınması gerekir. Bu; acıyı, şişmeyi ve kaşıntıyı azaltır. Toplumda binde 1 veya 2 kişide görülebilen şiddetli alerjik reaksiyon (anafilaksi) durumunda ise adrenalin iğnesi uygulanması hayat kurtarıcıdır. Arı zehrine karşı şiddetli alerjisi olan herkesin, yanlarında her zaman adrenalin iğnesi taşımaları önerilmektedir.

3.16. ERKEK ARININ KOLONİDEKİ ROLÜ
Dölsüz yumurtadan partenogenez (döllenmesiz üreme) yoluyla gelişen erkek arının tek görevi, ana arı ile çiftleşmektir. Bu nedenle erkek arıya yalnızca ana arı üretim ve oğul dönemlerinde ihtiyaç duyulur. Bunun dışındaki dönemlerde erkek arılar, sadece tüketici olduklarından kovan için lüzumsuzdur. Bu nedenle erkek arılar, ihtiyaç dışı dönemlerde işçi arılar tarafından öldürülür veya zorla kovan dışına atılarak ölüme terkedilir.

3.17. ANA ARININ ÖZELLİKLERİ
Ana arı, yaklaşık 200 miligram ağırlığında olup günde 2 bin 500 adede kadar yumurtlayabilir. Ayrıca 5 yıla kadar yaşayabilen tek arıdır. Ana arı cinsel olgunluğa ulaştığında, ömründe 1 defa olmak üzere 10 ila 20 arasında erkek arı ile “Erkek Arı Toplanma Alanı”nda, havada ve uçarken çiftleşir. Bu çiftleşme sistemi, akrabalı yetiştiriciliği önleyerek özürlü yavruların (diploit erkek arı) oluşumunu önler ve doğal seleksiyona fırsat verir. Bu sistem hayvanlar aleminde görülen en mükemmel sistemdir.

3.18. ANA ARININ YOK OLMASININ SONUÇLARI

İşçi arı, kraliçe arı gibi dişi olup döllü yumurtadan üretilir. Ancak kolonide ana arı bulunduğu sürece yumurtalıkları aktif değildir ve yumurtlamaz. Kolonide ana arının bulunmadığı durumlarda işçi arı, arı sütü ile beslenerek yumurtalıklarını geliştirir ve yumurtlamaya başlar. Bu rolü üstlenen dişi arılar, “yalancı ana arı” olarak adlandırılır. Yalancı ana arı dölsüz yumurtlayacağından ve dölsüz yumurtalardan da erkek arılar gelişeceğinden, böyle bir koloni kısa sürede erkekleşir. Sonrasında ise zamanla söner.

3.19. ARILARIN İLETİŞİM YOLLARI
Bal arısı kolonisinde iletişim, tüm üyelerin (ana arı, işçi arı, erkek arı ve yavru) salgıladığı “feromon” adlı kimyasal maddelerle sağlanmaktadır.

3.20. İŞÇİ ARILARIN MUCİZEVİ DANSI
İşçi arılar arasındaki diğer bir iletişim şekli de “Arı Dansı”dır. Kovana nektar ya da polen getiren işçi arı, petek üzerinde 8 rakamına benzer hareketlerle karın kısmını (abdomen-kuyruk) sallar. Böylece kovan, güneş ve besin kaynağı arasında açı oluşturur. Getirdiği polen ya da nektarın yerini ve kovandan uzaklığını, bu sayede onu izleyen diğer işçi arılara tarif eder. Avusturya asıllı Karl Von Frisch, arı dansını keşfi sayesinde 1973’de “Nobel Fizyoloji veya Tıp Ödülü” kazanmıştır. 


Peki ya sizce de bu canlılar, var oluştaki mucizelerin somut birer kanıtı değil mi?
Arılar Hakkında
Dünya üzerinde yaklaşık 20 bin türle temsil edilen arılar hakkında her şey...

Dünya üzerinde yaklaşık 20 bin, Türkiye’de ise yaklaşık olarak 2 bin türle temsil edilen arılar: 100 milyon yıldan bile daha uzun süredir* kendine hayran bırakan işlerine devam etmektedir. Günümüzden çok da uzak olmayan bir tarihte, 2014’te yapılan çalışmalarla yeni bulgulara ulaşılmış: bir arı türü olan bal arısının 1 milyon yıl evvel Asya’dan çıkarak Avrupa ve Afrika’ya yayıldığı bulunmuştur**. Binlerce tür içerisinde bulunan bir tür olan bal arısının bilimsel adı ise Apis mellifera’dır. Tüm dünyada olduğu gibi Türkiye’de de ana bal üretimi bal arısı ile sağlanmaktadır. Bal arısının kadim geçmişi yalnızca yaşadığı süre ile ilgili değildir. Binlerce yıldır insanlar da bal arısını kendine dost edinmiştir. Yerleşik hayata geçen insanoğlu arı yetiştiriciliği dolayısıyla bal üretimine de başlamıştır. Bu süre ise 12.000 yıldan daha erken değildir. Bu süre boyunca başta Mısırlılar, Yunanlar ve Romalılar olmak üzere birçok toplum bal arısının ve balın önemini farketmiş, onlara hayran olmuş ve barınmaları için arı evleri yapmıştır.

Arıların doğa için önemi yalnızca bal arısı ve balla sınırlı değildir. Yaptıkları en önemli işlerin başında tozlaşma gelir. Bugün sofralarımızı süsleyen meyvelerden tutun kocaman orman ekosistemlerine dek dünya üzerinde bulunan çiçekli bitkilerin yaklaşık olarak %80’i arılar ile tozlaşmaktadır. Kıpkırmızı kirazlardan, kütür kütür eriklere dek birçok meyveye arılar sayesinde sahibiz. Başta bal arısının ve yalnız yaşayan arıların polen yayma faaliyetleri sayesinde gıda çeşitliliği varlığını sürdürebilmektedir. Örneğin yapılan araştırmalara göre soframıza gelen temel 100 gıda ürününün yaklaşık olarak 71’i arıların tozlaşma hizmetine muhtaçtır.

Arıların olmadığı bir doğa ve insan yaşamı hayal etmek mümkün değildir. Buna rağmen maalesef arılar için durumlar iyiye gitmiyor. Dünya genelinde arı varlığı yıllardır çok ciddi tehditler altındadır. Sayılarında hızla azalmalar meydana gelmektedir. Tüm bu sorunlara karşı arıların doğadaki büyüleyici rollerine devam edebilmesi için gereken her türlü korumayı ve sağlıklarını koruyabilmek adına her türlü mümkün olan önlemleri almamız gerekmektedir.

Arı Topluluğu
Binlerce arı türü içerisinde bal arısı insanoğlu tarafından yetiştirilen en popüler türdür. Bal arısını diğer arılardan ayıran özelliklerden birisi gerçek bir “sosyal” hayata sahip olmasıdır. Bir kovan içerisinde 30 ilâ 100 bin arası değişen birey sayısına sahip olabilirler. Bunca kalabalık bir ortamda karmaşanın olabileceğini düşünebilirsiniz. Fakat bal arıları yalnızca birlikte yaşamazlar, aynı zamanda sınırları çok iyi belirlenmiş bir görev dağılımına yani kast sistemine sahiptirler. Bireysellikten ziyade beraber çalışmanın kuvvetini kullanırlar.


Erkek Arılar
Erkek arılar döllenmemiş yumurtalardan meydana gelir. Fakat kovandaki görev dağılımında bir rolleri yoktur. Tek görevleri çiftleşme dönemlerinde bir kraliçeyi dölleyebilmektir. Bu nedenle erginliğe ulaştığında diğer erkek arılarla rekabete girişir. Başarılı olduğu taktirde spermlerini bir kraliçeye aktarır. Kovanda bundan başka bir görevi olmadığı için ilk zamanlarda kovanda durabilse de çiftleşme dönemi sonrası kovan içinde erkek arıların varlığı hoş karşılanmaz. İşçi arılar erkek arıları kovan dışına atar ve herhangi bir besin kaynağından yararlanmasının önüne geçerler. Yani sanıldığı gibi kovanları koruyan bekçiler erkek arılar değildir. Onlar da işçi arılardan yani dişi bireylerden oluşur.
Arı Kovanı ve Bal Peteği Yapımı
Doğanın en güzel sanat eserlerinden birisi olan bal arısı kovanları günümüzde vahşi yaşamda tek başına karşımıza çıkmasa da artık arıcılar sayesinde dünyanın dört br yanına yayılmış durumdadır. Çok nadiren de olsa ağaç kovukları gibi uygun alanlara yuvalasalar bile bal arıları artık insanlarla yaşamını paylaşan ve iş birliği içerisinde olan bir türdür. Günümüzde bir çok farklı arı kovanı tasarımı olsa da genel olarak içerisine bal peteklerinin üzerine inşa edilmesi için hareketli ahşap çerçeveler yerleştirilmiştir. Yuvaya giriş çıkış delikleri ise geleneksel kovanlarda alt kısma yakındır. Bir arı kovanında iki delik vardır. Birisi yuvadan çıkışı diğeri ise girişi sağlar. Bal arıları oldukça kuralcı canlılardır. Bu nedenle yuvaya giriş deliği açılmaksızın yuvaya girmek için diğer deliği kullanmazlar.

Kovanın içerisinde bulunan işçi arılar yuvayı inşa etmeye başlar. Vücutlarında ürettikleri bal mumu ismi verilen bir madde yardımıyla kovandaki hücreleri inşa etmeye başlarlar. Bal arıları yalnızca o çiçekten bu çiçeğe uçtukları ve tozlaşma yaptıkları için şaşırtıcı değildirler. Aynı zamanda çok iyi birer marangozdurlar. Doğadaki en ekonomik, verimli ve sağlam şekillerden birisi olan altıgen şeklini bal peteklerini inşa ederken kullanırlar. Bu yalnızca geometri sevdalılarını kendine hayran bırakmaz. Yakından incelendiğinde hassas bir ölçüm aletiyle yapılmış gibi duran hücrelerin inşası sırasında propolis denen bir sıva maddesi de kullanırlar. Bu sayede yuvanın çatlaklarını sıvarken bir yandan da hijyeni sağlarlar. Bal arıları hem çok iyi birer inşaatçı, hassas ölçüm yapabilen birer geometri uzmanı hem de çok iyi birer temizlikçidir.
BAL ARISININ TAKSONOMİSİ
Dünyada 100.000 dolayında böcek türü taksonomik olarak sınıflandırılmıştır. Bu
100.000 tür içinde 23.000 dolayında arı bulunmaktadır. Bal arılararı evrimleri
süresünce diğer böcek türlerinden farklılık göstererek kendilerine has morfolojik
ve anatomik yapılarını geliştirmişlerdir. Örneğin bal arılarında polen toplamaya
yarayan polen sepetçiklerinin oluşması, nektar ve polenle beslenmeye geçiş bu
gelişmelerden en tipik olanlarıdır. Hayvanlar aleminin böcekler sınıfında yer alan
bal arısının taksonomisi;
Alem (Kingdom) Hayvanlar (Animalia)
Şube (Phylum) Eklembacaklılar (Arthropoda)
Alt Şube (Subphylum) Antenliler (Antennata)
Sınıf (Class) Böcekler (Insecta)
Takım (Order) Zar Kanatlılar (Hymenoptera)
Familya (Family) Arılar (Apidae)
Cins (Genus) Bal Arıları (Apis)
Tür (Species) Bal Arısı (Apis mellifera)
Apis cinsi içinde "Batı" bal arısı olarak adlandırılan Apis mellifera dışında 3 tür
daha bulunur ki bunlar "Doğu" bal arısıtürleri olan; Apis cerana, Apis dorsata ve
Apis florea'dır. Dünya bal üretiminde A. Cerana'dan kısmen yararlanılırken
üretimin tamamına yakın kısmı A. mellifera kullanılarak gerçekleştirilmektedir.
Diğer 2 tür ise kovana alınamamış olup doğal yuvalarda tek bir petek üzerinde
yaşamaktadırlar.
Arı taksonomisinde türden sonra ırklar yer almaktadır.Örneğin Anadolu ırkı
(Apis mellifera anatolica) olarak ifade edilir.
ARININ MORFOLOJİSİ VE ANATOMİSİ
Arılar hayvanlar aleminin eklem bacaklılar şubesinin en zengin sınıfı olan
böcekler sınıfına girerler. Bu sınıf içinde de zar kanatlılar takımının üyeleridirler.
Zar kanatlıların özelliği; içinde enine ve boyuna damarcıklar bulunan ve iki çift
zar gibi saydam kanatlarının olmasıdır.
Genel yapısı bakımından diğer böceklere benzememekle birlikte arının vücudu
yoğun bir kıl örtüsüyle kaplıdır ve bu kıllar yumuşak bir yapıdadır.
Arı vücudu baş, göğüs ve karın olmak üzere üç kısımdan meydana gelir. Başta
gözler, duyargalar ve beslenme organları bulunmaktadır. Baş vücudun ikinci
kısmı olan göğüse ince oynak bir boyunla bağlıdır. Göğüs ve karın segment
denilen halkalardan oluşmaktadır.
BAŞ:
Arılarda baş önden bakıldığında bir üçgeni andırır. Başta gözler, duyarga ve ağız
parçaları bulunur.
Gözler bir çift bileşik (petek) göz ile üç adet basit gözden ibarettir. Basit
gözlerin her biri binlerce küçük üniteden oluşmaktadır. Bileşik göz ana arıda
3.000, işçi arıda 4.000 ve erkek arıda 8.000'den fazla basit gözün
birleşmesinden meydana gelmiştir. Gözün her bir ünitesi bakılan cismin küçük
bir kısmını görür ve bu görüntüler birleştirilerek cismin görüntüsü tamamlanır.
Arılarda koku, tat ve dokunma-hissetme duyularını sağlayan, başta bulunan bir
çift duyarga bulunmaktadır. Oldukça kuvvetli kaslar yardımıyla her yöne hareket
etme kabiliyetine sahiptirler. Duyargalar dişilerde 12, erkeklerde 13 halkadan
meydana gelmiştir. Duyargalar içerisinde bulunan sinir uçları sayesinde
duyularına ek olarak rüzgar hızını ve hava sıcaklığını da algılayabilmektedirler.
Arıların duyargaları o kadar hassatır ki 2 km mesafeden balın kokusunu alırlar.
Arıların ağız yapısı; üst dudak, üst çene, alt çene ve alt dudak olmak üzere dört
kısımdan meydana gelen yalayıcı-emici ağız tipine sahiptirler. Alt çeneleri
yardımıyla koparıcı özellik gösterir. Alt çene ve alt dudak birlikte uzanarak
hortum şeklindeki probozisi oluştururlar. Probozis ve bunun uzantısındaki dil
sıvı gıdaların alınmasını sağlar. Dil uzunluğu arı ırkına göre değişmekle birlikte
6-7 mm arasındadır. Arının; üzeri kıllarla kaplı bulunan dil kısmı, iç içe geçmiş
sert ve türlü halkalardan oluşmaktadır ve bu halkalar arasında zarımsı dar ve
tüysüz kısımlar vardır. Bu yapısından dolayı dil gerektiğinde uzayıp kısalabilme
özelliğine sahiptir. Beslenme işlemi bittiğinde probozis kıvrılıp başın arka
kısmına katlandığında dil eski haline nazaran oldukça kısa görünmektedir.
İşçi arılar üst çenelerini polen almak, petek yapımında mum işlemek, herhangi
bir şeyi tutup kavramak gibi işlerde kullanırlar. Arılarda hortum nektar, bal,
şurup veya su gibi sıvı besinleri almak için kullanılır. Arının emme işlevini yerine
getiren organı emme pompasıdır.
Baş iç yapı itibariyle de önemli salgıların yapıldığı kısımdır. İşçi arıların yutak
üstü salgı bezleri genç yaşta arı sütü, daha ileriki yaşlarda baldaki sakarozu
parçalayan enzimler salgılarlar. Çenede bulunan bezler ana arıda ana arı
feremonunu, işçi arılarda ise alarm feremonunu salgılamaktadır.
GÖĞÜS:
Arılarda göğüs hareketi dört segmentten meydana gelmiştir. Karnın ilk halkası
göğsün son halkasıyla birleşmiştir. Göğüste bulunan üç segmentin her birinden
bir çift olmak üzere üç çift bacak ve iki çift kanat bulunmaktadır. Bu nedenle
göğüs arının hareket merkezidir.
Bacakların arının hareket etmesini sağlaması yanında başka görevleri de vardır.
Öndeki bir çift bacak baş ve antenlerin temizliğini yapmada kullanılır (insan eli
gibi). Orta bacaklar daha ziyade dayanmayı-tutunmayı sağlar. Aynı zamanda
polenin göğüsten ve ön bacaklardan arka bacaklara aktarılmasını ve polen
sepetine doldurulmasını sağlar. Üzerindeki sert tüyler nedeniyle bunlara "fırça"
da denilmektedir. Arka bacaklar üzerinde bulunan polen sepetçiği polenin
kovana taşınması görevini görmektedir. 
Bal arıları iki çift kanata sahiptir. Kanatlar çok ince iki zardan yapılmış olup
kitinleşmiş damarlarla desteklenmiştir. Ön kanatlar arka kanatlardan daha geniş
ve daha damarlı olmakla birlikte uçuşta ikisi birlikte çalışmaktadır. Kanatlar
uçmanın dışında uçuşu yönlendirmeyi de sağlarlar. Arılar kanatlarını kullanarak
havada belirli bir noktada sabit kalabilmekte, uçuş yönlerini değiştirebilmekte
ve ani olarak çeşitli yönlere dönüş yapabilmektedir.
KARIN (ABDOMEN):
Arıların karın kısmında mide, bağırsak ve üreme organları gibi iç organlarla
balmumu bezleri ve iğne bulunur. Bal arısı larvasında 10 adet abdominal
segment bulunur. Fakat birinci abdominal segment göğüsle birleşir ve ergin
arıda 9 segment bulunur. Son karın segmentleri de iç içe girerler ve böylece işçi
ve ana arıda 6 segment varmış gibi görünür. 8., 9.,10. segmentler küçülerek 7.
segment içerisine gizlenmiştir.
İşçi arılar 4, 5, 6 ve 7. ön plakalarında mum salgı bezlerine sahiptir. Bu
segmentlerin her birisinde sağlı-sollu bir çift mum salgı bezi (balmumu aynası)
bulunmaktadır. İşçi arılar, hayatının balmumu yapma döneminde kalınlaşarak
mum salgılama yeteneğini kazanmaktadırlar. Mum sıvı olarak aynalar üzerine
salgılanır, mum ceplerinde katılaşarak küçük pulcuklar halini almaktadır. Arılar
zincirleme birbirine tutunarak özel hareketlerle balmumu sızdırmaktadırlar.
Ayaklar yardımıyla ağza götürülen balmumu pulcukları orada yumuşatılarak
yoğrulmakta ve böylece petek gözlerinin yapımında kullanılmaktadır. Mum örme
dönemini tamamlayan işçi arılarda mum salgı bezleri dejenere olur ve birer sıra
hücre tabakasına dönüşür.
İşçi arıların 7. abdominal segmentinin iç yüzeyinde ve sırt plakasının ön
kenarına yakın kısmında büyük hücrelerden oluşan koku bezi (nasanof bezi)
bulunmaktadır.
İşçi arılar ve ana arıda abdomenin sonunda iğne bulunmaktadır. İğne, iğne
odacığından çıkan ince, sivri uçlu bir savunma organıdır. İşçi arıların iğnesi
geriye çentiklidir; bu yüzden işçi arılar birisini sokmak üzere iğnesini
batırdığında geri çekemez. Çentikler testere ağzını andıran çıkıntılar olup bu
çıkıntıların sivri uçları iğnenin batış yönünün tersine yöneliktir. Bu nedenledir ki
arılar kendi hayatını tehlikede görmediği sürece insanı sokmaz.
BAL ARILARININ BÜYÜME VE GELİŞMESİ
Bal arıları yaşama bir yumurta olarak başlarlar. Ana arının petek gözlerine
yumurtladığı döllenmiş yumurtalardan işçi arılarla ana arılar, dölsüz
yumurtalardan ise erkek arılar meydana gelmektedir. Bir arının yaşamında
yumurta, larva, pupa ve ergin olmak üzere 4 farklı gelişme dönemi vardır. Petek
gözü içerisinde geçen dönem (kuluçka süresi) ana arıda 16, işçi arılarda 21,
erkek arılarda da 24 gün sürmektedir.
YUMURTA:
Arı yumurtası silindir şeklinde, uçları yuvarlak ve uzun ekseni boyunca eğri bir
dışbükey görünümündedir. Petek üzerinde işçi arı yetiştirmek için yapılmış
gözler küçük, erkek arı yetiştirmek için yapılanlar ise büyüktür. Ana arı petek
gözü büyüklüğüne göre büyük göze dölsüz, küçük göze döllü yumurta bırakır.
Yumurta petek gözüne bırakıldığı zaman dikey konumdadır. Dikey konumda
bırakılan yumurta yavaş-yavaş yana eğilerek üçüncü günün sonunda petek
gözünün tabanında tamamen yatay bir konuma girer. Bu özellikten faydalanarak
petek gözündeki yumurtanın kaç günlük olduğu kolayca anlaşılır.
Döllenmiş yumurta döllenmemiş yumurtaya oranla daha hızlı gelişir ve dört
saatte gelişimini tamamlar. Embriyo 3. günün sonunda yumurtadan çıkar ve
larva dönemine gelir.
LARVA:
Bal arısı larvası renk, şekil, hacim olarak çok hızlı ve önemli değişiklik gösterir.
Bu dönemde vücudu oluşturan halkalar üzerinde gözenekler bulunur ve başta
ağız parçaları oluşmuştur. Larva dönemine geçmeden az önce işçi arılar
yumurtanın yanına arı sütü koymaya başlamışlardır. Larvanın çıkışıyla birlikte
göze oldukça fazla miktarda arı sütü bırakılır. Larva yumurtadan çıktığı an
beslenmeye başlar. Bütün arı bireyleri larva döneminin ilk üç gününde arı
sütüyle beslenir. (Arı sütü 5-15 günlük işçi arılar tarafından salgılanır.) Larvaya
verilecek arı sütünün ölçüsü bireylere göre değişir ve en çok arı sütünü ana arı
larvaları tüketir. Ana arı larvaları bütün larva dönemi boyunca arı sütüyle
beslenir. Larva döneminin ikinci üç günlük kısmında işçi ve erkek arı larvaları
çiçek tozu-bal karışımına benzer,polen ihtiva eden düşük kaliteli arı sütüyle
beslenirler. Döllü yumurta bu beslenme farklılığından dolayı işçi ve ana arı
olarak gelişebilmektedir. Yani döllü yumurtalardan meydana gelecek ferdin işçi
veya ana arı olması onun larva dönemindeki beslenme şekline bağlıdır.
PUPA:
6 günlük larva döneminde 5 kez gömlek değiştiren larva pupa dönemine girer.
Yumurta yumurtlandıktan sonra 8. günün sonunda işçi arı larvası içeren gözün
ağzı mühürlenir. Larva 9. gününde başındaki özel bir bezden salgıladığı salgıyı
kullanarak bir kozaya dönüşür. Larva 10. gününde bu kozasında hareketsiz
olarak durur. Bu devre prepupa (pupa öncesi) devresi olarak adlandırılır. 11.
gün prepupa bir pupa olur. Pupa dönemi prepupa dönemiyle birlikte ana arıda 7,
işçi arıda 12 ve erkek arıda 15 gündür.
Yumurtanın petek gözüne bırakıldığı andan itibaren ergin arı oluncaya kadar
geçen süre ana arı için 16, işçi arı için 21 ve erkek arı için 24 gündür.
ARI KOLONİSİNİ OLUŞTURAN BİREYLER
Bal arıları koloni adı verilen topluluklar olarak yaşayan sosyal böceklerdir. Bir
arı kolonisinde ana arı, işçi arı ve erkek arı olmak üzere üç değişik tipte birey
vardır.
Ana arı ve işçi arılar dişi bireyler olup döllü yumurtalardan gelişirler. Erkek
arılar ise dölsüz yumurtalardan gelişirler.
Bal arıları içgüdüleriyle hareket eden canlılar olduğundan aynı çevre
koşullarında benzer davranışlar gösterirler. Arı ailelerinde kışın genellikle dişi
bireyler vardır. Erkek arılar ilkbaharda yeni sezonla birlikte görülmeye başlarlar.
ANA ARI:
Normal koşullar altında her arı ailesinde sadece bir ana arı vardır ve döllü
yumurtalardan gelişir. İşlevi yumurtlayarak yeni generasyonların meydana
gelmesini sağlamak, salgıladığı feromon denilen hormonal kokularla kolonideki
bireylerin sevk ve idaresini sağlamak, arı ailesini bal sezonuna hazırlamak, işçi
arıları polen toplamaya teşvik etmek, koloninin su ihtiyacı vb. bütün işler ana
arının kontrolünde gerçekleşir.
Ana arının vücut yapısı ince ve uzun, rengi diğer bireylere göre daha açık, canlı
ve parlaktır. Özellikle kolonide yavru yetiştirme aktivitesinin yüksek olduğu
dönemlerde karın çok uzundur. Vücudu işçi arılardan geniş, erkek arılardan
daha uzundur. Ana arının kanatları işçi arının kanatlarından daha uzundur.
Ancak kanat uzunluğu kendi vücuduna oranla kısa olduğundan uçma yeteneği
fazla değildir. Özellikle çiftleşme sonrasında uçma yeteneği, vücut
büyüklüğünün artmasına bağlı olarak daha da azalmaktadır.
Ana arı genellikle kendisini çevreleyen ve temizliği ve beslenmesiyle ilgilenen
bir grup işçi arı arasında görülür. Yaşamı süresince sadece çiftleşme amacıyla
kovan dışına çıkar. Kendi kendine beslenemez. Beslenmesi; bakıcı işçi arıların
ağzına arı sütü vermeleri şeklinde olur.
Ana arı işçi arıya göre daha uzun ve çentikli kısmında az çentiği bulunan iğneye
sahiptir. Bu nedenle iğnesini batırıp çıkararak defalarca kullanabilir. Zehir
bezleri oldukça gelişmiştir. Ana arı iğnesini kovandaki rakip ana arılara ve ana
arı memelerine karşı kullanır. 
Ana arı, ana arı memesi veya ana arı yüksüğü denilen özel bir göz içerisinde
gelişir ve kuluçka süresi 16 gündür. Gözden çıktıktan 6-8 gün sonra güneşli,
sıcak ve rüzgarsız bir günde ve öğleden sonra çiftleşme uçuşuna çıkar.
Salgıladığı feromonla erkek arılar ana arıyı takip ederler ve açık havada uçarken
8-10 erkek arıyla çiftleşir. Çeşitli nedenlerle yeterince erkek arıyla
çiftleşemeyen ana arı daha sonraki günlerde 2-3 defa çiftleşme uçuşuna çıkar.
Çiftleşmesini tamamlayan ana arı kovanına döner ve 2-3 gün sonra
yumurtlamaya başlar. Ana arı günde ortalama 1.500-2.000 adet, iyi koşullarda
2.000-3.000 adet yumurta yumurtlayabilir.
Ana arı feromon adı verilen bazı kimyasal maddeler salgılayarak işçi arıları
etrafına çeker, kolonide birliği, düzeni sağlar. Feromon kokusunu algılayan işçi
arılar kolonideki işleri düzenle yürütürler. Aynı zamanda bu feromonlar işçi
arıların yumurtalıklarının gelişmesini ve kolonide yeni bir ana arı yetiştirmelerini
önler.Ana arıların salgıladığı feromonlar arıların vücut teması ve gıda bölüşümü
yoluyla kolonideki bütün bireylere ulaştırılır. Herhangi bir nedenle anasız kalan
ve ana yetiştirme olanağı bulunmayan bir kolonide işçi arılardan bazılarının
yumurtalıkları gelişerek yalancı ana meydana gelir. Yalancı analar dölsüz
yumurta bırakırlar.
Ana arıların ortalama yaşam süreleri 3-5 yıl olmakla beraber 7 yıla kadar
yaşayabilirler. Ancak artan yaş ile birlikte giderek daha az yumurtlarlar ve daha
fazla oranda dölsüz yumurta bırakırlar. Bu nedenle teknik arıcılıkta genç,
sağlıklı ve verimli ana arılarla çalışmak esastır ve ana arılar 1-2 yılda bir
değiştirilirler.
İŞÇİ ARILAR:
Döllenmiş yumurtalardan meydana gelirler. Koloninin gücüne ve mevsime bağlı
olarak kolonide işçi arı sayısı değişir. Kolonideki işçi arı sayısı kış aylarında
10.000-15.000 arasında değişirken, ilkbaharda sayıları daha da azalır. Baharın
ilerleyen dönemlerinde sayıları giderek artar ve yaz aylarında kolonilerde çeşitli
faktörlere bağlı olarak 60.000-80.000 adet işçi arı oluşabilir. Kolonilerin gücü
sahip oldukları işçi arı varlığı ile belirlenir.
Normal koşullar altında yumurtlama hariç kolonideki bütün işler olağanüstü bir
işbirliği halinde işçi arılar tarafından yapılır. İşçi arıların kolonide sorumlu
oldukları işlerden başlıcaları; kovan temizliği, balmumu salgılama ve petek
örme, arı sütü salgılama ve yavruların bakımı, kovanın havalandırılması, ana
arının bakımı ve beslenmesi, kovan bekçiliği, kovana nektar, polen, propolis ve
su taşınması ve balın olgunlaştırılmasıdır.
Ömürleri kısa olup ağır bir çalışma temposu ve yıpranma nedeniyle ilkbahar
aylarında ve yaz başlarında meydana gelen işçi arılar 35-40 gün yaşarken, yaz
sonu ve sonbahar başlarında meydana gelenler daha uzun süre yaşarlar.
Kuluçka süresini tamamlayıp petek gözünden çıkan işçi arıların görevi hemen
başlar.
Kovan İçi Görevleri
- 0-3 günlük yaşlarında kendisini temizler, besleyici arılardan yiyecek alarak
beslenir, yavru gözlerini temizler ve yavrulu gözler üzerinde dolaşarak kuluçka
sahasında gerekli sıcaklığın oluşmasını sağlarlar.
- 3-6 günlük yaşta, petek gözlerinden aldıkları çiçek tozu ve bal ile hazırladıkları
karışımla yaşlı larvaları beslerler.
- 6-12 günlük yaşta, arı sütü salgılamaya başlarlar ve genç larvaları beslerler.
Çevreyi tanıma uçuşlarına çıkarlar. Uçuş eğitimi ve kovan çevresinde uyum
uçuşları yaparlar.
- 12-18 günlük yaşta, balmumu üretir ve petek örerler. Ayrıca kovan
temizliğiyle de uğraşırlar.
- 18-20 günlük yaşta, kovan uçuş deliğinde ve uçuş tahtası üzerinde nöbet
tutarak kovan bekçiliği yaparlar, koloniyi yabancı arılara ve yaklaşan her türlü
tehlikeye karşı korurlar.
- 20. gününü tamamlayıp 21 günlük olan işçi arılar artık bütün deneyimlerini
kazanmış ve kovanına gıda taşıma yeteneğine ulaşmışlardır. Açıklanan bu üç
haftalık kovan içi temizliklerinden sonra ömürlerinin geri kalan kısmında kovan
dışında ve arazide çalışarak kovana nektar, polen, propolis ve su taşırlar. Kovan
dışı bu görevleri yapan arılara "tarlacı arılar" denir.
Polen Taşıma:
Arıların beslenmesi için özellikle yavru büyütme için mutlaka polene ihtiyaç
vardır. Polen, protein, yağ, vitamin ve mineral madde kaynağıdır. Polen
olmadan koloni kuluçka faaliyetini sürdüremez.
Arılar birkaç çiçeği dolaştıktan sonra vücudu üzerindeki poleni orta bacağındaki
tüyler vasıtasıyla arka bacaklarında bulunan polen sepetine aktarılarak kovana
getirir ve petek gözüne bırakır. Kovan içi hizmeti gören genç işçi arılar bu poleni
göz içerisine çene ve başı ile yerleştirir ve dili ile de nemlendirir.
Bir polen yükü olan iki topu yapabilmek için 50-100 çiçek ziyaret edilmesi
gerekir. Bir petek gözün polenle dolması için 1500 yonca çiçeğinin ziyaret
edilmesi gerekmektedir. Polen toplamak için günlük uçuş sayısı ortalama 6-8
olmasına rağmen bu sayı 45'e kadar çıkmaktadır. Bir polen yükünün ağırlığı 12-
25 mgr arasında değişmektedir.

Nektar Taşıma :
Arıların bal yapmak üzere çiçeklerden topladıkları şekerli sıvıya nektar (bal özü)
diyoruz. Arı bir çiçekte nektar olup olmadığını diliyle belirler. Ayrıca nektarın
kokusunu da algılayarak nektar olup olmadığını anlar. Arı nektarı bulduğu anda
hızla kursağına çeker, kursağını dolduruncaya kadar çiçekleri dolaşır. Küçük
çiçeklerden 1000-1500 çiçek ziyaret edilerek kursağını doldururken büyük
çiçeklerden bazen 100 ziyaretle kursağını doldurabilmektedir.
Nektar taşıyan arının 1 günlük sefer sayısı ortalama 8-10 seferdir. Bu sayı 24'e
kadar çıkmaktadır. Arının bir seferde taşıyabildiği nektar miktarı 70 mgr.dır.
Nektar taşıyan arı kovan içerisine girdiği zaman nektarı kovan içinde görevli arı
veya arılara aktarır, onlar da kovan içinde petek gözlerine yerleştirir.
Nektarın bala dönüşümü için hem fiziksel hem de kimyasal değişime ihtiyaç
vardır. Fiziksel değişim suyunun azaltılması, kimyasal değişim de nektar şekeri
sakarozun enzimlerle glikoz ve früktoza indirgenmesidir.
Su Taşıma ve Depolama :
Yaşayan bütün organizmaların suya ihtiyaç duymaları gibi arılar da suya ihtiyaç
duyarlar. Ayrıca arılar suyu balın sulandırılmasında, kovan içini serinletmekte ve
kovan önünü nemlendirmekte kullanmaktadırlar. Suyu kovana taşıyan arılar
kovan içine geldiklerinde, getirdikleri suyu diğer arılara aktarırlar. Sadece bir
arıya aktarabileceği gibi 18 arıya kadar dağıttığı da görülmektedir.
Sıcak ve kurak havalarda suyu polen ve nektar gibi depolamaktadır. Su
depolama işi peteğin üst kısmına, bal mumu ile yapılan küçük bölmelere
depolanır.
Su taşıyan arılar 1 günde ortalama olarak 50 sefer yaparlar. Kovana taşınan su
miktarı ortalama 25 mgr olup 50 mgr.a kadar çıkabilir. Dolayısıyla bir arı bir
günde 1250 mgr su taşımaktadır. Böylece kovana 1 litre su taşınabilmesi için
800 arının su taşıması gerekir.
Propolis Toplama :
Propolis toplayan arılar kaynağı bulduktan sonra çenesi ile ısırır, ön bacakları
yardımıyla koparır ve polen sepetine atarak kovana getirir. Kovan içerisinde
diğer arılar propolisi çekerek küçük parçalar halinde alıp istedikleri yerlere
özenle yapıştırırlar. Arılar propolisi kovan çatlaklarını kapatmakta kullanırlar.
ERKEK ARILAR:
Döllenmemiş yumurtalardan gelişen erkek arılar koloninin en iri bireyidirler.
Çevre koşullarına ve koloninin gücüne bağlı olarak kolonilerde Nisan, Mayıs
aylarından itibaren erkek arıları görmek mümkündür. 
En çok oğul mevsiminde görülen ve tombul yapılı olan erkek arıların boyu ana
arının boyu kadar uzun değildir, fakat işçi arılardan ve ana arıdan daha geniş ve
iridir. Erkek arılar çok kısa bir dile sahiptir. Bu nedenle çiçeklerden nektar
alamaz. İğneleri olmadığından kendilerini de koruyamazlar.
Kolonide erkek arı miktarı sezona ve kolonideki koşullara bağlı olup oğul
mevsiminde sayıları 500-2.000 arasındadır. Koloniler ilkbahar ve yaz başlarında
erkek arı yetiştirmeye başlarlar. Geç sonbaharda ve kış aylarında normal
koşullarda kolonilerde erkek arı bulunmaz. Son derece tembel ve obur olan
erkek arıların başlıca görevi çiftleşme uçuşuna çıkan dölsüz ana arılarla
çiftleşmektir. Erkek arı dölsüz ana arıyı havada yakalar ve onunla çiftleşir. Ana
arıyla çiftleşen erkek arı çiftleşme organını kaybeder ve ölür. Ortalama yaşam
süresi 55-60 gündür.
İşçi arılar ergin erkek arıları koloniden atmak veya erkek arı yumurta, larva ve
bazen de pupaların bir kısmını tahrip etmek suretiyle kovandaki erkek arı
sayısını düzenlemektedir. Erkek arı yumurtalarının ancak % 50-56'sının ergin arı
olarak gelişmesine fırsat verilir.
Erkek arılar 4 günlük olduklarında uçuş faaliyetlerine başlar fakat genellikle 5-7
günlükken uçarlar. Erkek arılarda en yoğun uçuş aktivitesi saat 14-16
arasındadır. Erkek arılar genellikle sıcaklık 18-20 oC'nin üzerine çıkmadıkça
uçmazlar. Uçuş amacı çevreyi tanıma, dışkılamak veya çiftleşme olabilir. Günde
ortalama uçuş sayısı 2-4 olup bu sayı 17'ye kadar çıkabilir. Uçuşa çıkmadıkları
zamanlarda kovanda yavrulu çerçeve üzerinde dururlar.



